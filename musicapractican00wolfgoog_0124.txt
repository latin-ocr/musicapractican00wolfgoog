—- 103-

Epilogus,

UFER igitur, iucundissime lector, ex animo tuo segnes pristinae
ignorantiae nebulas et opusculi nostri hui-us claro irradiante fulgore
piceam ab oculis tuis expelle caliginem3 intuere et dispice omnem
hanc musicae nostrae supellectilem, circumfer lumina, cuncta per-
lustra, locos omnes rimare. Quo perspicatius animum intenderiS‚
eo magis nobiscum senties. Et ubi ad huius pulcherrimae veritatiS,
quam in communem utilitatem adducere curavimuS, ducente deo
perveneris agnitionem, gratias deo ages, mei memoriam servabiS,
opusculo isti et labori meo favebis, Sic enim facias necesse est,
si turpissimum voles crimen ingratitudinis evadere. Si quid tamen
a ratione dissonum et veritati non consentaneum reppereris, cor-
rectioni locum relinquo, in, me examen admitto, Sed unum oro,
ut, priusquam improbes, intelligas nec ad iudicandum praeceps eas,
Pugnam non timeo, si praesente et iudicante ratione pugnabitur.
Animadverte, oro, quanto cum sudore quorundam musicorum can-
torumque levissimas opiniones refellendO, quorundam vero, quibus
magis favebat veritas, approbando et quae indigeste et tumultuarie
tradita videbantur ab aliis ad perpendiculum dirigendo libellum
istum composuerimus 1. In quo si eum, qui in Boetio est, eloquen-
tiae florem non videriS‚ veniam dabis Ego enim semper veritatis
quam facundiae studiosior fui, et nobis ut plurimum in hoc opusculo
sermo est ad cantoreS, qui maiori ex parte imperiti rudesque com-
probantur, et non numquam eorum inconcinna dicta et barbaris
contexta vocabulis necesse fuit, ut improbarentur, operi interserere.
Prius igitur, ut omnium dictorum breve colligam epitoma,
sonos successive et seriatim prolatos ad totum usque concentum
discutiendo 2 qua-(pag. 84)litates ipsorum modorum per mundanam
atque humanam musicam transeuntes miras et diversas esse osten-
dimus et per alia duo melorum genera subtiliter et non ab re
antiquis pervigilata transcurrentes ad ipsas antiquorum neoteri-
corumque symphonias diffiniendas accessimus. Deinde per nume-
rorum passiones ingressi et frivolas cantorum opiniones iuxta pro-
portiones evitantes ad proportionalitateS, quibus symphoniae tam-'
quam fundamentis innituntur, accessimus et ‚monochordum nostrum
recte per numeros esse divisum subtiliter insinuavimus, ⁴

1 A 81 composuimus, 2 A 81 discedendo.

