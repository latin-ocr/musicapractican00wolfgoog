—26-

et per modulandas varietates quoddam faciens intervallum, non
taciturnitatis aut silentii, sed tardae potius ac suspensae cantilenae.
His, ut Albinus autumat, additur tertia differentia, quae medias
voces possit includere, cum scilicet heroum poemata legimus, quae
neque continuo cursa, ut prosam, neque suspenso segniorique tractu
vocis, ut canticum, pronuntiamus« Similiter, cum in ecclesia
orationes, capitula, lectiones et his similia legimus, de quibus
in tractatu de tropis manifestius apparebit.

Vox igitur, cum sit de gen-ere successivorum‚ dum fit, est3
sed cum facta est, non est. Ideo oportet eam regulis ac figuris
imaginationi repraesentare. - Figura enim vocis similiter¹ fieri non
potest, praesertim in plano depicta, quoniam, cum profertur, non
causatur ad modum puncti fluentis ⁵¹ lineam constituentis in longum
tantum aut in longum et latum ut linea et superficies, sed in orbem
et in sphaeram diffunditur sic, ut per sex positionis differentias ,ab
auribus audiatur, hoc est: sursum, deorsum, ante, retr0, (pag. 21)
dextrorsum et sinistrorsum. Boetius2 enim vocem per lapidem in
stantem aquam proiectum repraesentare conatur undis iactu lapidis
excitatis in orbem profugientibus, ut intelligatur sic aerem a voce
sicut aquas a lapide propelli.

Vox igitur in plano non figuratur, sed vocis elevatio sive

intensio, et depressio sive remissio quodam modo repraesentatur.
Sicut enim¹ in geometrica demonstratione linea picta, quae loco

lineae¹ geometricae ponitur, non caret latitudine, qua geometrica
linea carere intelligitur, sic in musica nostra elevationem ipsam
sive depressionem, quae in puncto consistunt indivisibili, intervallis
quibusdam notularum sensibilibus ostendimus. Cum igitur notulam
sequentem super primam inspexerimuS, a gravitate inchoantes in
acumen vocem elevare docemur. At si secunda inferior fuerit, ab acuto
in gravem deveniemus. Et iste modus in omnibus notulis totius cantus
subsequentibus est observandus Sed quoniam elevatio notulae sive
depressio, quanta in voce tenenda sit, non est facile cognitu, contem-
poranei nostri optimum in hoc modum excogitaverunt. Decreverunt
enim, ut lineae quatuor extendantur aut quinque et a linea in spatio et
a spatio in linea talis sit processus, qualis in arte facto instrumento.
Voces continuo seinvicem subsequuntur et sibi invicem succedunt. Et

1 simnia.
2 Inst. Mus. 1,14 (ed. Priameia, p. 200).

