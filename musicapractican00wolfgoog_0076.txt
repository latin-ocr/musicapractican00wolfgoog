„59-

coelo attribuitur stellato sive firmamento. Nam hic modus super
omnes alios habet quandam insitam dulcedinem cum venustate et
immunis est ab omnibus qualitatibus et omni negotio conveniens.
Gui do et Oddo 'dicunt ipsum gloriam repraesentare nec multum
descendunt ut dicunt: per septem aetates discurrentes laboramus,
in octava vero requiem ab omnibus laboribus expectamus.

Ex his ergo patet mu-(pag. 46) sicae humanae et mundanae cum
instrumentali convenientia. Sed hoc superficie tenus dictum est,
in secundo enim et tertio libro multa sumus dicturi. Haec autem ·
hic posuimus, ut interim animum lectoris assuefaciamus et illi
ignorantiam negationis auferamus. Patet igitur ex dictis com-
parationibus et auctoritatibus unumquemque tonum diversam ‘ab
altero qualitatem habere.

Quod si adhuc idem certius probare libet auctoritate et 'com-
paratione per id, a quo musica traxit originem, ut Hesiodo placet,
musas novem filias Iovis et memoriae taliter disponemuS, ut eam,
quae bella narrat, Marti tradamus et sic tono phrygio, ita et eam,
quae tragoedias sive ¹ caedes commemorat, Saturno ac per hoc
mixolydio, quae vero laetitiam indicat, Veneri. Et sic unamquam-
que musarum locis debitis collocabimus secundum Martiani et
Macrobii auctoritates, Sic et unicuique versum imponemus,l per
quem convenientia cum musica denotetur. Disponemus ergo eas
sic, ut Thalia silentium teneat sicut Terra. Deinde Clionem Lunae
attribuemuS, sed Calliopen Mercurio dicabimus ac Terpsichoren
Veneri affigemuS. Melpomenen Sol decolorabit, Erato Martem
incitabit, Euterpen ¹ Jupiter benevolam facit et laetam, Polyhymniam
vero Saturnus contristat. Ultimae vero Euraniae coelum stellatum
dabit decoremtac requiem. Cum igitur a prima idest a silentio ad
ultimam circulum facimus et ad secundam totum concentum
remittentes recurrimus, hypodorium procreamus. Quemadmodum
igitur de istis fecimus, de reliquis faciendum esse arbitramur, ita
quod spiras facere non cessemuS, donec ad ultimam musam per-
veniamus, a qua superflua, si -fiat, erit intentio, quoniam replicatio
prioris est, ut Rogerius Caperon asserebat esse crisim vocem
illam supra neten hyperboleon additam et coruph, quae sub pros-
lambanomeno. Ipse etenim, crede, in die haeretico2 artem totam
composuerit, et cum ad coruph pervenit, ipse cum tota corruit.

¹ Euterpees. 2 cretico.

