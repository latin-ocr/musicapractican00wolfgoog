...23-

facit in sexto libro, quem de re publica composuit, aliis quidem
verbis, -sed in hac tamen sententia ¹. Et hoc quantum ad
septenarium. ’

Quantum vero ad senarium, quia mathematicae sunt rationes,
dicemus mathematica corpora subiicienda. esse cogitationi et non
sensui. In quibus principium est punctus, qui longitudinem nec
latitudinem habet nec profunditatem aut altitudinem. Hic protractus
efficit lineam, quae unius dimensionis est scilicet longitudinis sine
latitudine et profunditate et ‘duobus punctis ex utraque parte longi-
tudinem terminantibus continetur. Hanc lineam si geminaveris,
alterum 'corpus mathematicum fiet, quod duabus dimensionibus
extenditur, in longum · scilicet et latum carens altitudine, quod
superficies dicitur3 et hoc punctis quatuor continetur datis scilicet
cuilibet duarum linearum duobus punctis, Si vero hae duae lineae
fuerint duplicatae, ut, si subiectis duabus duae aliae superponantur,
adiicietur profunditas et sic solidum corpus efficitur, quod sine
dubio octo angulis continetur. Et hoc videre possumus in· taxillo
seu tessera, quae et cubus graeco nomine vocatur.

hominum generi datos, supra Lunam sunt aeterna omnia. Nam ea quae est
media et nona tellus neque movetur et infima est et in eam feruntur omnia
nutu suo pondera. XVIII [V] 18: Quae quum intuerer stupens, ut me recepi:
Quis hic, inquam, quis est, qui complet aures meas tantus et tam dulcis
sonus? Hic est, inquit ille, qui intervallis coniunctus imparibus, sed tamen
pro rata parte ratione distinctis impulsu et motu ipsorum orbium conficitur
et acuta cum gravibus temperans varios aequabiliter concentus efficit: nec
enim silentio tanti motus incitari possunt etnatura fert ut extrema ex altera
parte graviter, ex altera autem acute sonent. Quam ob causam summus ille
,caeli stellifer cursus, cuius conversio est concitatior, acuto et excitato movetur
sono, gravissimo autem hic lunaris atque infimus; nam terra nona immobilis
manens una sede semper haeret complexa medium mundi locum. Illi autem
octo cursus, in quibus eadem vis est duorum, septem efficiunt distinctos inter-
vallis sonos: qui numerus rerum omnium fere nodus est, quod docti homines
nervis imitati atque cantibus aperuerunt sibi reditum in hunc locum, sicut
alii, qui praestantibus ingeniis in vita humana divina studia coluerunt.
19. Hoc sonitu oppletae aures hominum obsurduerunt: nec est ullus hebetior
sensus in vobis, sicut, ubi Nilus ad illa, quae Catadupa nominantur, praecipitat
ex altissimis montibus, ea gens, quae illum locum accolit, propter magnitudi-
nem sonitus sensu audiendi caret. Hic vero tantus est totius mundi incita-
tissima conversione sonitus, ut eum aures hominum capere non possint, sicut
intueri solem adversum nequitis eiusque radiis acies vestra sensusque vinci-

tur. Haec ego admirans referebam tamen oculos ad terram idemtidem.
1 in hanc tamen sententiam.

